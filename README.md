# YOUVERSION योजना

## एक नया दिल

दिल ही वास्तविक आप हैं और आपके दिल की स्थिति तय करती है कि आप जीवन को कैसे जियेंगे और कैसे खत्म करेंगे। हमारे दिल को ही परमेश्वर अपने साथ हमारे संबंध में देखता है। हम सभी को यह जानने के लिए नियमित अपने हृदयों को जांचने की आवश्यकता है कि हमारे हृदय की स्थिति क्या है और क्या बदलने की आवश्यकता है ताकि हम ईश्वर की इच्छा के अनुसार जी सकें। यह 5-दिवसीय योजना आपको कुछ चीजों के बारे में बताएगी जब आप अपने दिलों की खोज करेंगे और यह भी देखेंगे कि आप परमेश्वर से एक नया हृदय कैसे प्राप्त कर सकते हैं।

## दिन 1

### Devotional 

#### दिल-ऐ-मसला ही दिल का मसला है।
(This is difficult to translate literally/figuratively) but above line tries to capture the essense of the english one. Alternate translation can be : बात का मूल ही दिल की बात हैं)

आपका दिल इतना महत्वपूर्ण क्यों है?

बाइबल के अनुसार, आपका ह्रदय ही वास्तविक आप हैं। आपका ह्रदय आपके विचारों से कहीं अधिक है। यह वह है जो आप खुद में गहरे अंदर हैं। आप जो कुछ भी हैं और जो कुछ भी करते हैं उसकी शुरुवात आपके दिल से होती है। जीवन के मुद्दे दिल से निकलते हैं। आपके दृष्टिकोण, भावनाएँ, झुकाव, प्रेरणाएँ और निर्णय - ये सब दिल से निकलते हैं। आपका दिल आपके जीवन की दिशा भी निर्धारित करता है। यह आपको परमेश्वर की ओर या दूर ले जा सकता है। हमारे दिलों के सही स्थिति में लाये बिना हम कभी भी परमेश्वर के साथ एक सच्चे रिश्ते का आनंद नहीं ले सकते। 

लेकिन, हममें से कोई भी अपने दिलों को पूरी तरह से नहीं समझ सकता है। हम सभी कुछ चीज़ो को अनदेखा कर देते है, जिनमें से कुछ अन्य लोग देख सकते हैं और जिनमें से सभी परमेश्वर देख सकते हैं। हम अक्सर अपनी दिनचर्या में इतने व्यस्त हो जाते हैं कि हमारे पास शायद ही कभी समय बचता हो की हम अपने दिलों की जांच करके देखें की परमेश्वर के सामने हम सही हैं या नहीं।

मैं अपने दिल की जाँच कैसे करूँ और मैं क्या ढूँढू ?
भजनहार ने परमेश्वर को अपने हृदय की खोज करने के लिए आमंत्रित किया क्योंकि वह जानता था कि वह स्वयं ऐसा नहीं कर सकता। परमेश्वर के साथ हम अपने दिलों को पूरी तरह से खोलने के लिए पर्याप्त सुरक्षित महसूस कर सकते हैं और हमारे उद्देश्यों और इरादों की जांच कर सकते हैं, यह जानते हुए कि वह हमसे प्यार करता है और हमें सही रास्ते पर ले जाना चाहता है। 

ऐसी कौन सी चीज़ें हैं जिन्हें परमेश्वर हमारे हृदयों में खोज रहा है?
वह देख रहा है कि हमारा दिल घायल है या पूरा। क्या वह नरम है या कठोर? क्या उसे गर्व है या वो विनम्र है? क्या वह पूरी तरह से परमेश्वर को समर्पित है या वह परमेश्वर और दुनिया के बीच विभाजित है? क्या वह परमेश्वर की बातों का अनुसरण कर रहा है या उसकी अपनी इच्छाओं का?

हमारे दिलों की स्थिति जो भी हो, यदि हम परमेश्वर की ओर देखेंगे, तो उसने हमें एक नया, स्वच्छ,और कोमल हृदय देने का वादा किया है !

प्रार्थना: हे प्रभु, कृपया आज मेरे हृदय की खोज करें। मुझे वे क्षेत्र दिखाएं जो आपको नापसंद हैं, और मुझे साफ दिल से चलने में मदद करें। आमीन।

### Scriptures  

भजन संहिता 139:23

भजन संहिता 26:2-6

नीतिवचन 4:23
 
## दिन 2

### Devotional

#### घायल दिल

हम सब इस सफर की शुरुआत कोमल दिलों से करते हैं। लेकिन, रास्ते में जीवन के अनुभव हमें प्रभावित करते हैं। जिन्हें हम प्यार और भरोसा करते है, उन्ही लोगों की अस्वीकृति से हमें गुजरना पड़ता है। हम उन चीजों में निराशा का अनुभव करते हैं जिनमें हम अपनी आशाएं रखते हैं। जीवन में चीजें उस तरह से काम नहीं करतीं जिस तरह से हमने उनसे उम्मीद की थी। इन सारी चीजों से गुजरते हुए हमारे दिल घायल हो जाते है।

घायल दिल अपनी पीड़ा में खुद को ठीक करने या मदद करने में असमर्थ होता है। हम में से बहुत से लोग बाहर से तो अच्छे लगते हैं लेकिन अपने भीतर एक जख्मी दिल लिए घूमते है। जैसे घायल शरीर स्वस्थ शरीर की तरह काम नहीं कर सकता वैसे ही घायल हृदय स्वस्थ ह्रदय की तरह काम नहीं कर सकता। क्योंकि घायल दिल किसी को नज़र नहीं आता, भलेही वो अनदेखा कर दिया जाये, लेकिन उसके दर्द का अनुभव और प्रभाव फिर भी दिखाई पड़ते हैं। यदि इन घावों का उपचार नहीं किया जाये, तो वे हमारे जीवन के विभिन्न क्षेत्रों और हमारे संबंधों को प्रभावित करते हैं।

परमेश्वर ने अपने प्रेम से हमारे दिलों के घावों को भरने का वादा किया है। क्या आप अपने दिलों में ऐसे घाव लिए घूम रहे हैं जिन्हे भरना आपको नहीं आता?

जैसे आप डॉक्टर के पास जाते हैं, वैसे ही आप अपने घावों को परमेश्वर के पास ले जाएं और उन्हें दिखाएं कि आपको कहां दर्द होता है। उसे अपने चंगाई वाले हाथ से उन घावों को ठीक करने दें।

जब हम ईमानदारी और भेद्यता में परमेश्वर के सामने अपने दिलों को खोलकर उसे हमें चंगा करने की अनुमति देते हैं तब परमेश्वर की चंगाई उसके वचन और उसकी उपस्थिति के माध्यम से हममें बहती है।

प्रार्थना : हे प्रभु, मैं आज अपने घायल हृदय को आपके पास लाता हूं और विनती करता हूं कि आप अपना चंगा करने वाला हाथ मुझ पर रखें। मुझे इन घावों को अब और ना सहने दें, बल्कि स्वतंत्र और संपूर्ण जीवन प्रदान करें। आमीन।

### Scriptures

भजन संहिता 109:21 - 26

भजन संहिता 147:2,3

भजन संहिता 107:20


 
## दिन 3

### Devotional

#### भयभीत हृदय

डर एक शक्तिशाली भावना है जिसका हम सभी सामना करते हैं। यह तब सामने आ सकता है जब हमें किसी खतरे का सामना करना पड़ता है या कभी-कभी तब भी जब डरने की कोई बात नहीं होती है। हम जिस भय का सामना करते हैं, उसके अलावा कभी-कभी हम एक भयभीत हृदय धारण कर सकते हैं जो कई चीजों से डरता है। दिल में डर अक्सर ऐसे घावों से उपजाता है जो अब तक ठीक नहीं हुए, और हम दोबारा चोटिल होने से डरने लगते हैं। हम ऐसी सारी चीज़ों से सावधान रहना शुरू कर देते हैं जिनसे हमे चोट पोहोचने की सम्भावना हो।

हमारे दिलों में डर हमें हमेशा खुद को मेहफ़ूज़ करने की कवायद में रखेगा। जब हम भयभीत होते हैं तो लोगों पर भरोसा करना मुश्किल हो जाता है। हम सभी पर संदेह करने लगते हैं क्योंकि चोट और निराशा किसी से भी आ सकती है। हम अपने भविष्य के लिए डरते हैं और हमारी देखभाल और रक्षा करने के लिए प्रभु पर आशा और भरोसा रखने में असमर्थ हो जाते हैं। जब हम डर में चलते हैं तो हमें डरानेवाली चीज़े हमें नियंत्रित करने लगती हैं।

क्या आप अपने भीतर एक भयभीत हृदय लेकर चल रहे हैं? परमेश्वर चाहता है कि आप स्वतंत्रता में चलें, भय में नहीं। परमेश्वर की सन्तान होने के नाते परमेश्वर हमसे प्रेम करते हैं और हमें लेपालकपन की आत्मा दी जाती है, न कि भय की आत्मा। हमारे ऊपर भय की शक्ति टूट गई है और हम बहुतायत से जीने और खुलकर प्रेम करने के लिए स्वतंत्र हैं क्योंकि सिद्ध प्रेम भय को दूर कर देता है।

प्रार्थना: हे प्रभु, मैं जानता हूं कि जब आप मेरे साथ और मेरे अंदर हो, तब मुझे डरने की कोई जरुरत नहीं है। मुझे मेरे भय से नियंत्रित न होने दें, वरन मुझे अपने प्रेम से अगुवाई करें ताकि मैं स्वतंत्र रूप से जी सकूं और प्रेम कर सकूं। आमीन।

### Scriptures

यशायाह 35:4

यशायाह 41:10

रोमियों 8:15,16

1 यूहन्ना 4:18


 
## दिन 4

### Devotional

#### घमंडी हृदय

एक घमंडी हृदय वह है जो स्वयं की सुरक्षा के लिए आत्म-शक्ति पर निर्भर करता है। डर अंततः हमारे दिलों को घमंड से भर देता है क्योंकि हम केवल खुद पर भरोसा करते हैं और निर्भर होते हैं। और हम परमेश्वर का भी विरोध करने लगते हैं जब हम किसी अधिकार के अधीन न होने के लिए संघर्ष करते हैं।(here "struggle" has a negative connotation while "संघर्ष" has a positive one, so need to negate the sentence to convey "unwillingness to not submit to authority") परमेश्वर की आज्ञा मानना कठिन हो जाता है और हृदय कठोर हो जाता है।

राजा शाऊल ने मृदु और नम्र ह्रदय से शुरुआत की थी। बीच रास्ते कहीं न कहीं उसकी शक्ति और प्रतिष्ठा उसके सिर चढ़ गयी। वह परमेश्वर की कही बातों को कम  महत्व देने लगा और परमेश्वर की बातों के प्रति कठोर हो गया। वह परमेश्वर की वाणी का पालन नहीं कर सका और भविष्यद्वक्ता शमूएल द्वारा टोके जाने पर भी पश्चाताप करने में असफल रहा। उसका अंत पीड़ा और पराजय में हुआ।

परमेश्वर अभिमानी हृदयों का विरोध करता है, परन्तु दीन हृदय उससे अनुग्रह प्राप्त करते है। यह एक धीमी प्रक्रिया है जो परमेश्वर से प्रेम और उसका आज्ञापालन करने वाले कोमल और नम्र हृदय को एक ऐसे कठोर हृदय में बदल देती है जो उसकी वाणी का विरोध करता है। अगर हम सचेत न रहे, हम सभी इस बहकाने वाले जाल में गिर सकते हैं।

विनम्र होना यह स्वीकार करना है कि परमेश्वर संप्रभु है और उसकी प्रभुता सभी पर है। हमारे लिए उसकी योजनाएँ हमेशा भलाई की होती हैं और चाहे हम जीवन में कैसी भी परिस्थितियों से गुज़रे हों, हम उस पर भरोसा कर सकते हैं। नम्रता यह जानना भी है कि हम अपने दम पर कमजोर हैं, लेकिन उसमें हम मजबूत हैं। हमारी अपनी बुद्धि और समझ हमें कुछ हद तक सफल होने में मदद कर सकती है लेकिन यह परमेश्वर की कृपा ही है जो हमें हर काम अच्छी तरह से खत्म करने में सक्षम बनाती है। अगर हम घमंड को पनपने देते हैं तो हम परमेश्वर की सिद्ध योजना से वंचित रह जायेंगे।

परमेश्वर और उसके वचन के प्रति हमारी कैसी प्रतिक्रिया हैं? क्या हम उसकी आज्ञा मानने के लिए तत्पर हैं या हम में ऐसे क्षेत्र हैं जहाँ हमारी इच्छा उसके खिलाफ जाती है और हम उसका विरोध करते हैं? क्या हम परमेश्वर से केवल सांत्वना के वचन सुनना पसंद करते हैं या हम उससे सुधार और फटकार भी अपना सकते हैं? क्या आप बुद्धि और शक्ति के लिए यहोवा के अधीन हैं या आप खुद ही पर निर्भर हैं? (cant use आत्मनिर्भर here as it has a positive connotation)

प्रार्थना: हे प्रभु, मुझे घमंड से चलने के लिए और अपने हृदय को आपकी आवाज के प्रति कठोर करने के लिए क्षमा करें। मैं जानता हूँ कि मैं आपके बिना कुछ नहीं कर सकता। मैं अपनी नहीं वरन आपकी ताकत पर निर्भर हूं। जब भी आप बोलें, ऐसा हो की मैं शीघ्रता से आज्ञापालन करने पाऊ। आमीन।

### Scriptures

इब्रानियों 3:7-11

नीतिवचन 28:14

नीतिवचन 16:18

याकूब 4:6

 
## दिन 5

### Devotional

मैं एक नया हृदय कैसे प्राप्त कर सकता हूँ?

हम सभी को नई चीजें, नया घर, नया फोन, नए कपड़े पसंद हैं। लेकिन एक नया दिल? ये मैं कैसे प्राप्त कर सकता हूं?

मसीह में हम पूर्ण रूप से एक नई सृष्टि बन जाते है। पुरानी बातें बीत गईं और सब कुछ नया हो गया हैं, जिसमें हमारा दिल भी शामिल है! जिन पुरानी बातों ने हमारे दिलों को थाम रखा था, मसीह में उनका अब हम पर अधिकार नहीं रहा। बल्कि, अब हमारे पास एक नया हृदय होने की प्रतिज्ञा है जो कोमल और परमेश्वर के प्रति समर्पित है और पवित्र आत्मा के नेतृत्व में है। लेकिन ये बातें हम तुरंत होते हुए नहीं देखते हैं। ऐसा इसलिए है क्योंकि दिल का पुन:निर्माण अक्सर जीवन भर चलने वाली प्रक्रिया है। इस नए हृदय को प्राप्त करने के लिए यहां कुछ चरण दिए गए हैं।

सबसे पहले करने वाली चीजों में से एक है नम्रता का रवैया रखना और कठोरता के लिए पश्चाताप करना।

इसके साथ साथ हमें विश्वास में उससे एक नया हृदय माँगने की आवश्यकता है। परमेश्वर ने हम में से पत्थर के कठोर हृदय को हटाकर हमें एक नया हृदय देने का वादा किया है। यह उसकी इच्छा है कि हम पुराने हृदय और उस में से उत्पन्न मार्गों को त्याग दें और एक नया हृदय स्वीकार करें। हमें यह विश्वास करना हैं की हमारे ऊपर की पाप और विद्रोह की शक्ति क्रूस पर नष्ट कर दी गई थी। अब हम यह चुनने के लिए स्वतंत्र हैं कि हम किसका अनुसरण करना चाहते हैं।

साथ ही, हमें अपने हृदयपरिवर्तन के लिए पवित्र आत्मा के अधीन होना चाहिए। केवल परमेश्वर ही है जो हमें पवित्र आत्मा की शक्ति के द्वारा बदल सकता है। हम इसे अपने आप नहीं कर पाएंगे। हम कई बार अपना दिल बदलने की कोशिश करते हैं और असफल हो जाते हैं। पवित्र आत्मा हमारे पास भेजा गया है जो हमें एक नया परिवर्तित हृदय प्राप्त करने में सक्षम करता है।

संगति में बने रहें और लोगों को आपके लिए प्रार्थना करने, आपसे प्यार करने, और आपके जीवन में बोलने की अनुमति दें। ("speak into your life" when translated to "जीवन में बोलना" doesn't convey the same meaning. Appropriate translation could be "प्रोत्साहित करना " or "जीवन में उच्चारण करना" but i'm not sure) अपने दिलों को सख्त करने का सबसे आसान तरीका यह है कि हम खुद को लोगों से अलग कर लें और लोगों को हमारे साथ सच्चाई से बात करने के अधिकार से वंचित कर दें।

अन्तः, हम अपने नए हृदय की हिफाज़त के जिम्मेदार हैं। बाइबल हमें याद दिलाती है कि हम अपने दिलों को पूरी लगन से संभाले रखें। हम अपने दिल की स्थिति के बारे में अगंभीर नहीं हो सकते।(we can also translate this to "हम अपने दिल की स्तिथि को हलके में नहीं ले सकते") हमें लगातार इसकी देखभाल करनी चाहिए और हर उस चीज से बचाना चाहिए जो इसे कठोर बनाती है और यह सुनिश्चित करना चाहिये कि हमारे हृदय कोमल, संवेदनशील, और प्रभु के प्रति आज्ञाकारी रहे।

प्रार्थना: प्रभु, मुझे एहसास है कि मुझे हृदय परिवर्तन की कितनी सख्त आवश्यकता है। आपने मुझे एक नया दिल देने का वादा किया है। मेरा हृदय बदल दे प्रभु और मुझे अपने जैसा बना ले। प्रभु यीशु के नाम में। आमीन। 

### Scriptures

2 कुरिन्थियों 5:17

भजन संहिता 51:10

यहेजकेल 36:26
